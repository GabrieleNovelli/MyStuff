\documentclass[]{scrbook}
\usepackage{amsmath,amssymb}
\usepackage{amsthm}
\usepackage{geometry}

\begin{document}
\title{Il Problema dell'Interpretazione}
Spesso si tende a dimenticare, studiando, che l'obbiettivo ultimo della fisica è la pura descrizione della realtà. In questo senso non esiste nulla di più "reale" della fisica, nonostante la sua meravigliosa componente astratta. Spesso si tende anche a dimenticare che le molteplici interpretazioni che la Fisica offre della realtà non sono altro che, per l'appunto, interpretazioni.  
\\
Il problema che mi piacerebbe sviscerare all'interno di questo documento può essere sintetizzato semplicemente nella questione: "E se la realtà non potesse essere descritta?".\\ Ciò che seguirà sarà una serie di riflessioni, maturate durante il mio corso di studi, che poggeranno su un'impalcatura filosofica sviluppatasi nel secolo scorso, di cui mi sono parzialmente appropriato; condita di riflessioni derivanti dalla mia personale esperienza con la Fisica.\\
\\
Un principio di cui sono sempre stato innamorato è il Principio di Falsificazione di Popper: "Una teoria è scientifica solamente se può essere falsificata". Questo principio fornisce un metodo (scientifico) per descrivere la realtà ad infinitum: elaborare teorie sempre più esatte nella loro descrizione. A pensarci bene, la magnificenza di questo principio sta in due caratteristiche. La prima è per l'appunto la spinta evolutiva che essa conferisce ad ogni disciplina scientifica: ogni teoria può essere corroborata o smentita e dunque aggiornata, migliorata, in modo da approssimarsi sempre di più alla corretta comprensione di ciò che è reale. La seconda si ricollega al nostro quesito iniziale: essendo ogni teoria in linea di principio falsificabile, non si può mai essere sicuri di aver trovato una interpretazione vera della realtà. Ma attenzione, ciò è estremamente diverso da dire che essa non possa essere descritta! Facciamo dunque nostro questo principio ed addentriamoci in un primo semplice esempio: la meccanica newtoniana.\\
\\
Prima di cominciare a discutere brevemente di questa teoria (e sottolineo il termine teoria), è importante fare qualche chiarimento. Ogni teoria fisica si basa su di un preciso apparato matematico, estremamente rigoroso ed infallibile. Al di sopra di questo apparato, tramite dei postulati completamente arbitrari, viene costruita una teoria fisica. Ciò che è importante interiorizzare è la profonda separazione tra Matematica e Fisica: per come stanno le cose oggi (e sarà sempre così per chi vi parla) non è possibile descrivere la realtà a partire dalla sola matematica; sono sempre necessari principi totalmente ingiustificati la cui validità è assunta universalmente. La teoria fisica, in tutte le sue sfaccettature e contraddizioni, si ricava a partire da queste due strutture.\\
La Meccanica Newtoniana si basa principalmente su di un apparato matematico chiamato Calcolo Vettoriale ed Analisi Matematica (Poiché la matematica è esatta e totalmente in accordo con sé stessa in ogni branca, nulla vieta di prendere strumenti da altre branche matematiche). Molto brevemente, l'Analisi Matematica si occupa di descrivere il comportamento di relazioni (funzioni) tra insiemi di numeri Reali; mentre il calcolo vettoriale si occupa di descrivere il comportamento dei cosiddetti vettori. Formalmente, un vettore è un elemento astratto di uno Spazio Vettoriale, ovvero un insieme su cui sono definite certe operazioni e proprietà. Per fare un esempio, $\mathbb{R}$ con la somma che conosciamo tutti è uno spazio vettoriale. L'apparato matematico ci fornisce l'impalcatura su cui muoversi: lo spazio che ci circonda è descritto a partire da sistemi di riferimento costruiti con 3 assi cartesiani ortogonali tra loro. L'insieme dei punti dello spazio costruiti in questo modo è uno spazio vettoriale. Dunque potete immaginare i vettori nello spazio come punti o frecce (coppie di punti). I postulati su cui si basa la meccanica Newtoniana sono essenzialmente 3. Tuttavia, è necessario prima di tutto assumere la presenza delle forze. Assumiamo che un'interazione tra due corpi si manifesti sotto forma di un vettore forza, ovvero un vettore (una freccia nello spazio (tangente)) a cui possiamo associare delle precise quantità, come la direzione e l'intensità della forza.\\
Il primo postulato di Newton ci dice che "Se la somma delle forze agenti su di un corpo è nulla allora esso ha accelerazione nulla". Sostanzialmente o il corpo è fermo o si muove a velocità costante. \\
Il secondo principio ci dice che "La somma delle forze agenti su di un corpo è proporzionale all'accelerazione del corpo stesso, tramite la massa (inerziale)" che può essere tradotta come $\vec{F}=m\vec{a}$.\\
Il terzo principio ci dice che "Se un corpo C esercita una forza su di un corpo H allora il corpo H esercita una forza uguale e contraria su C". Non ci soffermiamo tanto sul terzo principio in quanto non è tanto rilevante per i nostri scopi.\\
Il punto è che, a partire da questi postulati, idealmente non solo si potrebbe ricostruire la dinamica di un corpo rigido conoscendo un numero sufficiente di parametri, ma si potrebbe anche prevedere la sua futura evoluzione. Idealmente, secondo la meccanica Newtoniana, conoscendo un numero sufficientemente elevato di informazioni sarebbe possibile ricostruire il tragitto di una particella dal momento del big bang fino ad oggi. Questa teoria è, ovviamente, falsa. \\
In particolare, i problemi (alcuni) iniziano a manifestarsi quando i corpi analizzati si muovono "troppo velocemente". Sostanzialmente, pare sperimentalmente che la velocità massima per un corpo sia $c$, la velocità della luce. Questo distrugge completamente la Meccanica Newtoniana, rendendola, semplicemente una teoria non vera. Ciò che vorrei fosse chiaro tuttavia, non è tanto il processo di falsificazione dei postulati fisici, quanto la profonda idealizzazione della teoria.\\
Dimentichiamoci per un attimo dei di quest'ultima. Osservando i precisissimi risultati che essa ci permette di ricavare, saremmo tentati di credere che essa è, entro certi limiti, una corretta descrizione della realtà. Questo, per me, è falso. Per chi scrive la precedente frase andrebbe riformulata con una leggera modifica: "è una corretta interpretazione della realtà". Pensandoci bene, ciò che la meccanica Newtoniana fa è postulare l'esistenza di forze, veri e propri fantasmi che si manifestano come motori del movimento dei corpi. Tuttavia, noi misuriamo solamente la velocità, il movimento e le interazioni tra questi. Noi diciamo che le forze "esistono" e sono la causa degli spostamenti semplicemente perché la teoria funziona. Nulla ci garantisce che spostando la matita con il dito vi sia una forza rappresentata come una freccia che si manifesti. Una spiegazione egualmente plausibile sarebbe dire che Dio, seguendo la mia volontà, mi sta aiutando a muovere la matita.\\
Ciò che abbiamo fatto è un esempio stupido e banale di come alcune volte si rischi di dimenticare la sostanziale differenza tra interpretazione e descrizione della realtà. 
